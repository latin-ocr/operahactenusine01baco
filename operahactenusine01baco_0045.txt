31

habet plenumque bonum sortis humane, cum calcato causam
malo petit altum, et interiorem nature sinum venit, tunc juvat
inter ipsa sydera vagantem divitum pavimenta ridere et totam
cum auro suo terram, non illo tantum, dico, quod egessit, set
illo quod in occulto servat posteriorum avaricie.' ‘Hoc est
punctum quod inter tot gentes ferro et igne dividitur. O quam
ridiculosi sunt termini mortalium! ultra Histrum Dacus non
exeat. Parthis obstat Eufrates, Danubius Sarmatica atque
Romana discriminet, Renus Germanie modum faciat. Pire-
neus'inter Galliam et Hispaniam medium extollat jugum.
Inter Egyptum et Ethiopiam harenarum inculta vastitas jaceat.
Si quis formicis det intellectum hominis, nonne ille unam
aream in multas ¹ dividunt provincias? Cum videbis excercitus
sub tectis ire vexillis, equitem modo exteriora explorantem
modo a lateribus affusum, formicarum iste discursus est in
angusto laborancium. Quid illi et nobis interest, nisi exigua
mensura corpusculi? Punctum est illud in quo navigatis in
quo bellatis, in quo regnatis, Sursum ingencia spacia sunt,
in quorum possessionem animus admittitur; ac velud vinculis
liberatus in originem redit. Et hoc argumentum est divini-
tatis sue, quod illum delectant divina2 nec ut alienis, set ut
suis interest tunc temptabit prioris domicilii anguscias. Quod
enim 3, ab ultimis Hispanie usque ad Indosjacet, paucissimorum
dierum spacium est si navem suis ferat ventus. At illa regio
celestis per 36,ooo annorum velocissimo sideri 4 viam p1·estat.’
Quia sine dubio una revolucio stellarum fixarum ⁵ propria super
polos zodiaci non potest fieri in minori tempore quam in
centum annis, non transit nisi gradum unum de circulo in quo
corpus stelle ymaginabiliter movetur equidistanter zodiaco, et
circa polos ejus, ut ex Ptholomeo et Alfaragano manifestum est.

Et Apuleius in libro De Deo Socratis dicit convenienter
omnia bona extrinseca et corporis esse despicienda, nec
consideranda in laude hominis boni, super his verbis : ‘ Homini-
bus contemplandis noli illa aliena existimare, set ipsum
hominem penitus considera, ut meum Socratem pauperem
expecta. Aliena autem voco que parentes pepererunt, et
que fortuna largita est, quorum nichil laudibus Socrati meo

¹ MS. multos. ² MS. divicia. ⁸ MS. ens. ⁴ MS. fidei. ⁵ MS. fixorum.

