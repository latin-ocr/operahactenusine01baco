36

sophi epistolam quam Hammoni diviti conscripsit sub his
verbis: ‘Anacharsis Hamoni salutem. Michi amictui est
Sciticum tegimen, calciamentum solorum callum, cubile terra ;
pulmentum fames: lacte, caseo, carne vescor. Quare ut ad
me quietum venias. Munera ista quibus delectatus es civibus
tuis vel diis immortalibus dona.’ Tullius quinto Quescz'onum ¹
hanc epistolam libenter recitat. Set Seneca in Prz'marum
Epistolarum libro dicit ‘Qui exit in lucem hujus mundi,
contentus sit ut pane et aqua vivat.’ Et in Phedrone Platonis
legimus quod manifestus est ille philosophus absolvens quam
maxime animam a corporis communione, qui minime sollicitus
est voluptatum que per corpus sunt. Meditacio enim recte philo-
sophorum est solucio et separacio anime a corpore. Confidere
decet de sui anima virum qui voluptates, que circa'corpus
sunt, permisit valere velut alienas, exornans animam non
alieno verum sui ipsius ornatu, sobrietate, justicia, fortitudine,
liberalitate, atque veritate. Quapropter Tullius in libro De
Immortalz'tale Anime2 ex multis concludit quod ‘tota vita
philosophorum commentacio mortis est'; secernere a corpore
animum, nec quicquam aliud est quam emori. Distinguamus
ergo nos a corporibus, id est, consuescamus mori, hoc dum
erimus in terris erit illi celesti vite simile, et cum illuc3 ex
hiis vinculis feremur . . . tum denique vivemus.' Nam ‘hec
quidem vita mors est,’ ut ipse dicit eleganter. ‘Nec libera-
bitur homo ab hoc mundo et ab ejus illecebris, nisi postquam
homo totus suspensus ab illo mundo celesti desideret id quod
est ibi et amor eorum que sunt ibi removeat eum omnino
a consideracione ejus quod est post se,’ ut in Moralz'bus dicit
Avicenna 4 egregie.
EX his potest satis in universali patere quod tota philoso-
phorum intencio principalis et'finalis fuit circa divinam
et angelorum cognicionem et cultum, et morum honestatem,
et legum nobilitatem, cum contemptu bonorum istius vite tem-
poralis, ut pervenirent ad statum future beatitudinis. , Set quia
intellectus noster se habet ad ea que sunt manifestissima in
natura sua, velut oculus vespertilionis ad lumen solis, et hec,
que nunc tacta sunt, sunt hujusmodi, ideo non potuerunt

¹ thsc. Disp. v. 32. ² ibid. i. 31. ³ MS. ill'. ⁴ Avic. Met. t. ix. c. 7.

