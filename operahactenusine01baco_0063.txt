49

Martis. Secunda usque in 20¹¹¹‚ et dicitur facies Solis, quia
Sol succedit ei in ordine circulorum. Tereia est in finem
Arietis, et dicitur facies Veneris, et sic de ceteris secundum
ordinem, ut patet in tabula facierum3 ita quod Mercurius
habet 10 gradus Virginis ultimos pro facie. Et sic patet,
quod Mercurius habet omnes istas potestates in Virgine.
Et vocantur iste potestates 1 per similitudinem. Unde planeta
in domo sua comparatur regi in domo sua regia et dominacione
sua3 et cum fuerit in exaltacione sua est sicut vir in regno}
suo atque gloria ; et cum est in triplicitate sua, est2 sicut vir 32 ἃ 2·
in honore suo et inter auxiliatores atque ministros; et cum
fuerit in termino suo, est sicut vir inter parentes suos et
cognatos et gentem suam; et cum est in facie sua, est sicut
vir in magisterio suo. Et domus dicitur habere quinque
fortitudines, exaltacio 4, triplicitas tres, terminus duas, facies
unam: unde domus habet in se fortitudines quinque facierum,
et exaltacio habet fortitudinem quatuor facierum, et sic
ulterius.

Ex hiis igitur patet quod he potestates Mercurii essenciales
-et principales sunt omnes in Virgine. Atque addendum est,
quod unusquisque planeta habet adhuc potestatem accidentalem
quandam in signo sibi debito, que vocatur gaudium. Unde
Saturnus, dum intrat Aquarium, gaudere dicitur, ut Jupiter
in Sagittario, Mars in Scorpione, Venus in Tauro, et Mercurius
in Virgine. Et id nusquam dominatur Mercurius tantum,
sicin Virgine. Nec aliquis planeta habet in ea tot dominia,
propter quod appropriatur Virgini Mercurius. Et ideo ex
hac causa dicunt legem Mercurialem debere esse sectam
prophete nascendi de virgine3 et ideo hec secta Mercurialis
ponitur ab eis esse lex Christiana. Si vero complectatur
Lune, dicunt domini astronomie, quod erit lex Lune ex
ultima, quia circulus Lune est ultimus, et hec3 erit lex
corruptibilis que violabit omnes alias leges et suspendet eas,
eciam Mercurialem ad tempus. Luna enim, ut dicant, signifi-
cat super nigromanciam et mendacium, et ideo lex Lune erit
nigromantica et magica et mendosa. Et propter corrupcionem
Lunaris motus et figuracionum Lunarium, significatur super

¹ In margin De potestatibus planetarum. ‘² MS. et. ² MS. no,
E

