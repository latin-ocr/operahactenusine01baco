37

attingere ad plenam horum veritatem, nec ad certitudinem
sufficientem, propter quod Ι Avicenna dicit1 quod pulcritu- 29 b 2·
dinem domini seculorum qui est ei in regno SUO, et sue virtutis
infinite, et primorum principiorum que sunt proxima domino
seculorum, est nostra disposicio [ni] sicut disposicio surdi
a nativitate ad armoniam, ut prius ejus auctoritas plenior tacta
est. Et Aristotiles ideo in fine Etlez‘ce quando descendit ad
librum legum dicit2 quod ‘propositum suum est perfeccio
speculacionis secundum mensuram posse philosophie in rebus
hum'anis‚' non presumens dare simpliciter perfecte veritatem
legum vivendi, sciens suum defectum et imperfeccionem philo-
sophie, in qua tamen prevaluit ultra omnes. Et Alfarabius
loquitur melius omnibus in hac parte, videlicet, quod totum
quod est in sectis non est via sua ut experiantur racionibus
humanis quoniam sunt alcioris ordinis3 cum sint assumpte
ab inspiracione divina quoniam in eis secreta sunt divina,
a quorum comprehensione debilitantur raciones humane,
neque consequuntur ea. Et iterum hominis via non est, ut
ipsum adipisci faciat prophecia vel inspiracio‚ nisi illud cujus
proprietas est3 ne illud comprehendat racione sua, et a quo
racio ipsius pertransit. Nam si non, tunc inspiracionem non
esset intencio neque lucrum, curn homo non lucraretur nisi
illud quod scit, et quod ei est possibile comprehendere racione
sua. Et si ita esset dimittendi essent homines racionibus
suis, et non esset eis necessaria prophecia neque inspiracio,
verum illud non est factum eis. Quapropter oportet ut sic
illud quod adipisci faciat inspiracio, cujus comprehensio non est
in potencia nostrarum arcionum, amplius non illud tantum, imo
quod nostre raciones negant. Nam totum quod vehementer est
negatum apud nos est ultimum in hoc, ut sit adeptum per
inspiracionem. Et illud est, quoniam illa que accipiuntur in
sectis que negant et abhorrent mentes, non sunt in veritate
neganda, imo sunt vera in racionibus divinis. Nam licet
homo consequatur finem in humanitate, tamen ordo ejus apud
habentem raciones diversis est ordo infantis et pueri apud
hominem perfectum. Sicut enim plures infancium et puerorum
negant suis racionibus de illis rebus que in veritate non sunt

1 Mel. t. ix. c. 7. ² Averroes in Etlzicis, l. 10. c. 11, in fine.

