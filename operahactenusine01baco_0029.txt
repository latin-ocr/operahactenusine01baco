15

mortalis est liberatus immortalitatis future concipit fiduciam.’
Et ideo non solum posuerunt felicitatem animarum set cor-
porum resurgendorum et glorificandorum cum anima. Hoc
Avicenna‚ hoc Democritus antiqus affirmant. Plinius enim
hoc refert de Democrito et multi alii, imo omnes recte philoso-
phantes, quoniam ex fonte philosophie eruerunt, quia virtus
secundum eos est conjuncti, sicut intelligere et edificare, ut
Aristotiles vult. Et ideo posuerunt felicitatem conjuncti esse,
unde non solum posuerunt hominem esse animam in corpore,
set vere compositum ex anima et corpore, ita quod essencia
hominis sit instituta ex anima et corpore, et non quod sua
essencia sit sola anima in corpore. Illud enim Ι quod est
nobilius a parte hominis posuerunt substanciam prescisum
virtutis et felicitatis, hoc autem est conjunctum in quantum
hujusmodi, quia ipse homo qui est compositus ex anima
et corpore est nobilius quam anima sola, quoniam corpus
humanum est nobilis substancia. Et quamvis felicitas spiri-
tualis et virtus insint homini racione anime, tamen non sunt
anime, ut ibi sit status, set propter hominem ipsum conjun-
ctum. Et ideo posuerunt felicitatem que est finis hominis,
complere hominem totum, tam a parte corporis, ut debetur
ei, quam a parte anime. Et ideo posuerunt corpus aliquando
conjungi cum anima, ut utraque perficeretur secundum sui
proprietatem. Sciebant enim per racionem quod forma
appropriatur materie et e converso, et ideo forma incorrupti-
bilis appropriat sibi materiam incorruptibilem. Sciebant eciam
quod appetitus forme non completur nisi in materia sua, et
posuerunt appetitum anime totaliter compleri per felicitatem ;
quapropter posuerunt quod in corpore. Set in aliquo defe-
cerunt, recurrendum est ad ea que pura fides tenet in hac
parte, unde an sit et debeat esse felicitas corporis et anime
scire se manifestaverunt. Set quid sit et qualis et quanta, et
quomodo deberet acquiri, et ceteras proprietates in particulari
ignoraverunt3 hec enirn ex revelacione habentur. Et posue-
runt quod Deus obedientibus preparavit promissionem felicem
quam oculus non vidit nec in cor hominis ascendit; sicut
Avicenna dicit1 expresse in [radicibus Civilis Scz‘encz’e ², et

¹ Avic. Met. t. x. c. 2, in fine. ² t. ix. c. 7, in fine.

25b1.

